nu rnsrauorrour raruorrun. 175

emendatus quam ut intereat obstinatus, desiderium habens.
Visum est enim in somno priori de Dunestaple quod a viro
quodam venerandi vultus ductus esset ad locum amoenum
valde, ubi in aula quadam regia visus est sibi videre quasi
Principem in throno sedentem cum collateralibus xij, et
aliis multis mira venustate et decore praefulgentibus. Vidit
et mulierem astantem pulcherrimam, lachrymabilem queri-
moniam de Willielmo Rege Rufo Principi deponentem, et
vestes suas et indumenta, quae pretiosa fuerant et venusta,
quasi dissipata nunc ab ipso et dilacerata, coram omnibus
ostendentem. Et ecce vir quidam niger et hispidus v.
sagittas Principi praesentavit, quas et ipse reponi jussit,
dicens per unam illarum injurias mulieris illius die crastina
vindicandas. Quibus ita visis et auditis, eductus est ab aula
canonicus ille, et quaereret a duce suo quisnam esset
Princeps ille, et quae mulier illa. Respondit ei dux ejus
quod Christus erat, cum apostolis et ceteris assessoribus
et familiaribus suis. Mulier autem ecclesia fuit, quae per
unam sagittarum illarum, quas praesentari vidit, in crastino
proculdubio, ni Rex resipuerit ille, vindicabitur. Et
statim experrectus a somno surrexit, quasi post horam
noctis mediam, et equis illico paratis, versus Novam Fores·
tam ad Regem praemuniendum, [nec] equis parcens uec
calcaribus mutatis, quasi etiam crebrius equitaturus,¹ acce-
leravit, eumque circiter horam diei primam, ubi in dictam
forestam venatum ire parabat, invenit. Quem statim ut
Rex venientem vidit, exclamavit se causam adventus ejus
non ignorare, et praecepit illico xl. marcas ei donari. Qui
enim alias per Angliam ecclesias pro posse destruebat,
ecclesiam de Dunstaple sumptibus suis construi fecit, et
tam locum illum prae ceteris, quam prioris quoque personam
diligebat. Prior autem cum responderet se ob aliud nunc
venisse, majoremque veniendi causam et urgentiorem
habere, seorsum statim Rege vocato, dictaque secretius
ei visione per ordinem tota, monuit ut in forestam tunc
nullatenus iret, sed incontinenti se Deo reconciliaret, et

¹ Equitcturis, MS.

 

