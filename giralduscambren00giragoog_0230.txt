arat] nn marrucrroua rnrucnun. 189

- Processu vero temporis quoniam uxores de Hybernia
sibi vicina duxerant, quas a Britonibus habere non pote-
rant, gentem Hybemicam, quae et Scotia dicitur, sibi in
consortium allexerunt3 partemque terrae occupatae mari-
timam suaeque patriae, ubi mare angustum, proximiorem,
quae et Galweidia dicitur, ad habitandum contulerunt.
Ubi et unanimes postmodum ad Britones infestandum
et fines suos dilatandum sunt effecti. .

De quibus et Gildas historicus, de excidio Britonum
tractans ait :¹ “Exinde Britannia omni armato milita
destituta atque valida juventute regni spoliata, quae
supradictum tyrannum comitata domum nunquam ultra
rediit. Jam omnis belli usus prorsus ignara, duabus pri-
mum gentibus vehementer saevis, Pictorum ab aquilone,
Scotorum acircione, opprimi coepit et calcari.’' ²

Porro de Pictorum gente pervalida post tot victorias
qualiter evanuit succincte dicemus.

Occupata ut diximus a Saxonibus insula, stabilique cum
Pictis pace firmata, Scoti qui Pictis adjuncti, et ab eis
ad terram inhabitandam accersiti fuerant, videntes Pictos,
quamquam propter affinitatem Hiberniae jam pauciores,
longe tamen armis et animositate praestantiores, ad solitas
et tanquam sibi innatas praedictiones, quibus caeteris
praeminent gentibus, recurrerunt. Convocatosque tan-
quam ad convivium magnates Pictorum cunctos, captata
tam cibi quam potus crapula et ingurgitatione forsan
nimia, et opportunitate notata, clavorum extractione qui
tabulata tenebant, in bancorum concavitatem quibus sede-
bant, mira decipula poplite tenus, ita quod se nullatenus
erigere possent, communiter undique lapsos, desubito's
quidem et improvisos, nec ab affinibus et confoederatis
suoque beneficio confeodatis et bellorum sociis quicquam
tale timentes, statim trucidaverunt universos. Sic itaque
de duobus populis gens bellicosior et validior totaliter
evanuit, altera vero longe modis omnibus impar, tanquam

:Hist Gilda, ξ 10. passages· from Gildas, which 1
The author cites here several ave omnted.

 

