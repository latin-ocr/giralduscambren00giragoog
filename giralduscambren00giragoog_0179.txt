138 GIRALDUS CAMBRENSIS

multis in urbe locis ignis excrevit, ut Rex quamtotius cum
suis exire urbemque relinquere, multis una cum urbe per
maturationem amissis, compulsi fuissent.

Cum igitur quasi per duo ab urbe miliaria, Francis

filioque fugantibus, jam Rex fugisset, in colle quodam
de cujus eminentia urbem incensam prospicere poterat,
versa facie, verbum hujuscemodi apostaticum, ut et altera
vice non minus inpudenter, emisit: “Urbem quam in
terris plus dilexi, in qua natus scilicet et nutritus eram,
ubi et pater meus sepultuS, corpus quoque Sancti Juliani
reconditum jacet, quoniam ad confusionis meae cumulum
et dedecoris augmentum mihi, Deus, hodie tam viliter
abstulisti, et tibi quam potero talionem reddam, rem
quam in me plus diligeres, tibi proculdubio subtra-
hendo.” Et cetera, quae quidem praeterire magis et
contemnere quam litteris exprimere, prudentem decet.
Opertinacem hominis abjecti malitiam et obstinatam!
Oquam procul abeati quoque Tobiae patientia cor ejus
aberat! Qui et eleemosinarum largitionibus et sepeliendis
occisorum corporibus semper institisset. “Contigit tamen
ut cum die quodam fatigatus a sepultura veniens domum
jactasset se juxta parietem, ex nido hirundinis dormienti
illi calida stercora insederent super oculos, fieretque caecus·
Hanc autem temptationem ideo permisit Dominus evenire
illi, ut posteris daret exemplum patientiae ipsius, sicut
J ob. Nam cum ab infantia sua Dominum semper timuerit
et mandata Ejus custodierit, non est contristatus contra
Dominum quod plaga caecitatis evenit ei. Sed immobilis
in Dei timore permansit agens gratias Deo omnibus diebus
vitae suae. Nam sicut sancto J ob insultabant reges, ita et
isti parentes et cognati ejus irridebant vitam ejus dicentes,
‘Ubi est spes tua pro qua eleemosinas et sepulturas tri-
buistit’ Tobias vero increpabat eos dicens, ‘Nolite sic
loqui, quoniam filii sanctorum sumus, et vitam illam expec-
tamus quam Deus daturus est his qui fidem suam nun·
quam mutant ab e0.’ Ad hoc vero uxor ejus Anna objecit
ei: ‘Manifesta facta est vana spes tua, et eleemosina* tuae

 

